+++
title = "Elektronische drumkit"
description = ""
tags = [
    "synthesizer",
"printerpoort/centronics",
"8_bit"
]
date = "1988-01-01"
dates = "1988"
categories = [
    "elektronisch"
]
alfabetisch = ["E", "D"
]
menu = "main"
summary = "<p>Met de elektronische drumkit kunnen analoge drumklanken afkomstig van gyrator-schakelingen digotaal worden aangestuurd.</p>"
+++

# Elektronische drumkit (1988)


**Collectie**
Stichting Logos

**Titel**
Elektronische drumkit

**Productie**
Gebouwd door Godfried-Willem Raes te Gent

**Datering**
1988 (op PCB staat van 1973-1988. Deze verschijningsvorm uit 1988)

**Afmetingen**
H x B x L: 13 x 20 x 25

**Classificatie**
531.23

**Inventarisnummer**
LOGOS 1973.03

#### Beschrijving van het instrument
De elektronische drumkit bestaat uit één grote horizontale printplaat waarop 10 kleine verticale printplaten zijn vastgemaakt. De rechtopstaande printen zijn gyrator-schakelingen die Raes reeds in de eerste helft van de jaren 70 vervaardigde. Hij baseerde zich daarvoor op een ontwerp uit het tijdschrift Elektuur (EPS op de PCB staat voor Elektuur Printing Servive). De eerste 8 printen hebben eenzelfde lay-out maar de bestukking verschilt. Met analoge middelen wordt namelijk een verschillend drum-geluid gecreeërd (bas, snaardrum, conga, tom,…). De twee laatste printjes zijn varianten (noise) en immiteren het geluid van schijven en hi-hat. Pas later werden deze printen tot deze elektronische drumkit waarbij analoge drumklanken digitaal kunnen worden aangestuurd.

De drumkit moet worden aangesloten op de printerpoort van een computer. Met behulp van een zelfgeschreven programma geeft deze computer commando’s aan de drumkit. Deze bepalen welke klank wanneer wordt gespeeld. We zien de seriële poort aan de lange zijde van de grote printplaat. De drie logische chips genven de commando’s door. 

Aan de andere lange zijde zien we 12 schuifpotmeters. Deze bepalen het volume van elk mogelijke klank (sommige schakelingen kunnen meer dan één klank voortbrengen) voor dat deze naar de uitgang worden gestuurd. Naast de schuifpotmeters zien we de twee dubbele opamps en de connector (vrouwelijke 5-polige DIN) voor de quadrofonische uitgang. 

Naast de seriële poort zien we de voeding met de stroomkabel. Aan de andere kant zien we een andere feature. De Drumkit kan namelijk ook bespeeld worden met een 555-chip als klok. Met behulp van de schuifpotentiometer naast de (ronde) chip wordt de snelheid van de klok ingesteld.

#### Speelwijze, repertoire en inzet in producties
De Elektronische Drumkit werd in een vroege versie van de compositie HEX gebruikt. Raes gebruikte deze ook in zijn lessen “Algoritmische compositie” aan het conservatorium te Gent (zie bijlage).

#### Opbouw van het instrument/installatie
De seriële poort moet aan de computer worden aangesloten. De uitgang moet op een mengpaneel worden aangesloten. De banaanstekkers moeten in een stopcontact worden gestoken (220V AC).

#### Inscripties
- EPS 1455 (10x)
- 18 V out
- 220 V AC
- Centronics
- G-W Raes 73 * * 88
- LOGOS DRUM 
- OUT
- 555
- 5V
- 6V
- 642
- 154

#### Staat van het instrument
Niet getest.

#### Historiek van het instrument
Raes ontwierp de gyratorschakelingen reeds in het begin jaren 70. Ze werden in 1988 samengevoegd tot deze drummachine. 

#### Problematieken
Computers hebben geen printerpoorten meer. Daarenboven is de gebruikte software verouderd. 

#### Media
{{< load-photoswipe >}}
{{< gallery dir="/img/Elektronische_drumkit/" />}}