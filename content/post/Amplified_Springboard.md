+++
title = "Amplified springboard"
description = ""
tags = [
"veer", "pick-up",
"versterkt/speaker", "feedback", "tokkelen", "vormingswerk"
]
date = "1982-01-01"
dates = "1982"
categories = ["elektro-akoestisch"
]
alfabetisch = ["A"
]
menu = "main"
summary = "<a href='/logoscollectie/1982/amplified_springboard'><img src='/logoscollectie/img/Amplified_Springboard/Amplified%20Springboard%20voorkant-thumb.jpg'></a><p>Een magnetische pick-up versterkt de twee verschillende veren die met de handen bespeeld worden. Het resultaat hiervan is door de ingebouwde versterker en luidspreker onmiddellijk hoorbaar.</p>"
+++

# Amplified springboard (1982)

![Amplified Springboard][afb1]
[afb1]: /logoscollectie/img/Amplified_Springboard/Amplified%20Springboard%20voorkant-thumb.jpg "Amplified Springboard"

**Collectie**
Stichting Logos

**Titel**
Amplified springboard

**Productie**
Gebouwd door Godfried-Willem Raes te Gent

**Datering**
1982
(Godfried dateert  op zijn website. Het werkmapje met het ontwerp vermeldt duidelijk 1982.)

**Afmetingen**
H x B x L: 7,5 x 10 x 54

**Classificatie**
513

**Inventarisnummer**
LOGOS 75.05

#### Beschrijving van het instrument
Het springboard is een experimenteel muziekinstrument waarbij twee veren van 38 cm met een magnetische pick-up worden versterkt. Deze twee veren, één met hoge spanning en één met lage spanning, zijn met drie ijzeren haakjes naast elkaar op het bovenblad van het instrumenten gespannen. De pick-up, een hoefijzermagneet met over elk been een spoel, is met epoxyhars in het bovenblad gegoten en bevindt zich onder de twee veren. Met de witte schakelaar links op het bovenblad wordt de ingebouwde versterkingsmechanisme aangezet. Onder de vier rijen gaatjes rechts in het bovenblad is een luidspreker (8 Ohm) gemonteerd. 

Aan één van de lange zijkanten van het springboard zien we een potmeter waarmee het volume kan worden geregeld. Naast de potmeter zien we de uitgang (vrouwelijke jack TS). Deze is niet aangesloten.

De bodemplank van het instrument zit vast met twee houtschroeven. Als we deze bodem wegnemen zien we binnenin aan de ene kant de luidspreker en aan de andere kant de voeding (8 AA-baterijen 1,5 V, samen 12 V). In het midden zien we de pick-up waarvan de twee spoelen in serie zijn geschakeld. Het ene uiteinde van de spoel is via een klein printplaatje die aan de pick-up hangt, verbonden met de lange smalle koperen plaat die als massa wordt gebruikt. Ook de massa van de voeding, de condensator (4700 uF) die als buffer over de voeding is geplaatst en de versterker (de gaatjesprint met operationele versterker lm386) naast de luidspreker) is met deze koperen plaat verbonden. Het andere uiteinde van de spoel is verbonden met de potmeter die het signaal naar de ingang van de versterker brengt. De massa van de potmeter is zowel met de pick-up als de versterker verbonden. Tussen de plus- en de minpool van de luidspreker, die respectievelijk met de uitgang en de massa van de versterker zijn verbonden, is een condensator als hoogfrequent ontkoppelaar geschakeld (0,1 uF). Op de pick-up is met siliconen een extra magneet gekleefd. We zien dat de jackuitgang niet is aangesloten. Er is wel een condensator en een weerstand aan gesoldeerd. Deze hebben geen functie (meer). 

De voeding wordt met een moes op zijn plaats gehouden. 

#### Speelwijze, repertoire en inzet in producties
Met de schakelaar wordt het instrument aangezet. Met de potmeter kan het volume worden geregeld. De veren worden met de handen (of voorwerpen naar keuze) bespeeld. Er kan ook makkelijk gebruik worden gemaakt van feedback. Het instrument werd gemaakt voor maandelijkse workshops (Vrij musiceren) in de Bozar te Brussel. Vandaar dat de opschriften in het Frans zijn. 

#### Opbouw van het instrument/installatie
In tegenstelling van wat er op de onderkant van het instrument te lezen staat wordt de versterker gevoed met 8 AA baterijen van 1,5V. Om deze te kunnen vervangen moet de bodem van het springboard worden verwijderd. 

#### Inscripties
arret marche (in dymo)

Springboard Logos (in dymo)

6 petits piles de 1,5 V (in potlood)

#### Staat van het instrument
In werkende staat

#### Historiek van het instrument
Het instrument werd oorspronkelijk ook springbox genoemd en wijkt af van de oorspronkelijke plannen. Zo werden er meer veren gepland(zie scan). Ook de oorspronkelijke elektronische schema’s kwamen vermoedelijk niet overeen met de oorspronkelijke plannen.  

Het instrument werd in maart 2014 in opdracht van Godfried-Willem Raes door Mattias Parent nagekeken en herzien. Er werd een nieuwe versterker en nieuwe voeding met buffer geplaatst. De jackuitgang werd losgekoppeld wegens overbodig bevonden. Er werd een nieuwe sterke magneet op de pick-up geplakt om het signaal krachtiger te maken. De oorspronkelijke magneet was met de jaren het meeste van zijn kracht verloren. De condensator van 0,1 uF werd als hoogfrequent ontkoppelaar over de spoel van speaker geschakeld.
De pick-up is afkomstig uit een hoog-ohmige koptelefoon die voordien voor simultaanvertalingen in de senaat werd gebruikt. Raes kocht in de jaren 70 een heel lot van deze afgedankte koptelefoons.

#### Problematieken
Pick-up verliest zijn magnetisme door ouderdom.

#### Media
##### Afbeeldingen
{{< load-photoswipe >}}
{{< gallery dir="/img/Amplified_Springboard" />}}

##### pdf-bestanden
[Ontwerp Springboard](/logoscollectie/pdf/Amplified_Springboard/Ontwerp_springboard.pdf)

[Plannen Springbox](/logoscollectie/pdf/Amplified_Springboard/Scan_plannen_springbox.pdf)
