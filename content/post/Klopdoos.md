+++
title = "Knockbox/Klopdoos"
description = ""
tags = [ 
"slaan",
"contactmicrofoon"
]
date = "1969-01-01"
dates = "1969"
categories = ["elektroakoestisch"

]
alfabetisch = ["K"
]
menu = "main"
summary = "<a href='/logoscollectie/1969/klopdoos'><img src='/logoscollectie/img/Klopdoos/Klopdoos%20bovenkant-thumb.jpg'></a><p>Onder het massief houten bovenblad van dit percussie-instrument bevindt zich een moving coil contactmicrofoon. Op die manier kan je de klopdoos ook versterken of gebruiken voor het opwekken van triggersignalen in composities met live-electronics.</p>"
+++

# Knockbox/Klopdoos

![alt text][afb1]
[afb1]: /logoscollectie/img/Klopdoos/Klopdoos%20bovenkant-thumb.jpg "Klopdoos"

**Collectie**
Stichting Logos

**Titel**
Knockbox

**Productie**
Gebouwd door Godfried-Willem Raes te Gent 

**Datering**
1969

**Afmetingen**
H x B x L: 4,1 x 20 x 20

**Classificatie**
111.221

**Inventarisnummer**
LOGOS 69.02


#### Beschrijving van het instrument
Het massief grenen bovenblad (20 x 20) van de knockbox is 4 mm dik en op een houten kader gelijmd. De balkjes van het kader zijn 3,7 cm hoog en 1,5 cm breed. In één van de hoeken is een moving coil contactmicrofoon gelijmd. Deze drukmicrofoon is in feite een omgebouwd luidsprekertje van 65 ohm waarvan de conus is verwijderd om te vermijden dat het luidsprekertje als akoestische microfoon kan functioneren. Het spoeltje in de permanente magneet wordt op zijn plaats gehouden door de stoffen ophanging (suspension). Als er op bovenblad wordt geklopt beweegt het spoeltje door inertie en wordt er een signaal opgewekt. Twee fijne elektrische kabeltjes verbinden de pluspool en de minpool respectievelijk met de top en de ring van een vrouwelijke stereojack (6,3 mm). Het signaal is dus van nature symmetrisch en massavrij als deze gebalanceerd (symmetrisch) op een versterker wordt aangesloten. De knockbox kan eventueel ook asymmetrisch (ongebalanceerd) en dan niet massavrij worden versterkt. Het instrumentje kan met behulp van een schroefdraadaansluiting op een microfoonstatief worden geplaatst. De houten onderdelen zijn voorzien van een laagje vernis. 

#### Speelwijze, repertoire en inzet in producties
De knockbox werd oorspronkelijk gebouwd door Godfried-Willem Raes om een praktisch probleem op te lossen. In de avant-garde repertoire uit de beginperiode van de Logos werkgroep moest er vaak met de strijkstok of de vingers op de viool of cello worden getikt. Muzikanten waren vaak niet happig om dit op hun kostbare instrumenten te doen. Om dit probleem op te lossen werden de klopdozen gemaakt. Ze werden zowel akoestisch als versterkt gebruikt. Later werden ze ook gebruikt als triggersignalen in composities die gebruik maken van live-electronics.  

#### Opbouw van het instrument/installatie
De klopdoos wordt met behulp van een (symmetrische) kabel op de versterker aangesloten

#### Inscripties
Binnenin staat er in potlood “logos werkgroep klopdoos” geschreven.

#### Staat van het instrument
Anno mei 2019 is het instrument in werkende staat.

#### Historiek van het instrument
Het instrument werd in mei 2019 opnieuw vernist en er werd een nieuwe 3/8” schroefdraadaansluiting aangebracht.

#### Problematieken
/


#### Media
{{< load-photoswipe >}}
{{< gallery dir="/img/Klopdoos" />}}