+++
title = "Ultrasone kraakdoos"
description = ""
tags = [
    "kraakdoos",
"aanraakpunten",
"oscillator",
"tabaksblik"
]
date = "1983-01-01"
dates = "1983"
categories = [
    "elektronisch"
]
alfabetisch = ["U", "K"
]
menu = "main"
summary = "<a href='/logoscollectie/1983/ultrasone_kraakdoos'><img src='/logoscollectie/img/Ultrasone_kraakdoos/Ultrasone_kraakdoos_bovenzijde-thumb.jpg'></a>Deze kraakdoos wekt ultrasonen op en moet gebruikt worden in combinatie met een interface die ultrasone golven in hoorbaar geluid omzet."
+++

# Ultrasone kraakdoos

![Ultrasone kraakdoos][afb1]
[afb1]: /logoscollectie/img/Ultrasone_kraakdoos/Ultrasone_kraakdoos_bovenzijde-thumb.jpg "Ultrasone kraakdoos"

**Collectie**
Stichting Logos

**Titel**
Ultrasone kraakdoos

**Productie**
Gebouwd door Godfried-Willem Raes te Gent

**Datering**
1983

**Afmetingen**
H x B x L: 2,5 x 6 x 10,5

**Classificatie**
533.11

**Inventarisnummer**
LOGOS 1983.02

#### Beschrijving van het instrument
Deze kraakdoos, een experimenteel elektronisch instrument, is gebouwd in een zwartgeverfd tabaksblik. Aan de ene smalle zijkant zien we de ultrasone luidspreker, aan de andere smalle zijde een 5-polige DIN-stekker die als uitgang kan worden gebruikt. Bovenop het doosje zien we een plaatje met 10 aanraakpunten.  

Deze kraakdoos wordt bespeeld zoals andere kraakdozen. De geleidende aanraakpunten worden intuïtief met de vingers verbonden. Het resultaat van deze kraakdoos is echter niet hoorbaar. Zoals de naam reeds verraadt wekt deze namelijk (onhoorbare) ultrasonen op. Deze kraakdoos moet gebruikt worden in combinatie met een interface die ultrasoon geluid in hoorbare geluidsgolven omzet. Holosound is daar een voorbeeld van.

Als we het doosje openen zien we de drie kabeltjes die de schakeling met de aanraakpunten verbindt.     

Naast de DIN-stekker zien we een kwikschakelaar. Als de bel kwik de twee geleiders in het glazen buisje verbindt is het instrument ingeschakeld. Om te voorkomen dat de batterij leegloopt moet het instrument dus rechtop bewaard worden. Op de kleine gaatjesprint zien we de schakeling op basis van een 555 timer-chip

#### Speelwijze, repertoire en inzet in producties
De kraakdoos wordt bespeeld door intuïtief de verschillende geleidende aanraakpunten met de vingers te verbinden. De weerstand en in kleinere mate ook de capaciteit van de menselijke huid op en tussen de aanraakpunten zorgen ervoor dat er verschillende ultrasone klanken worden opgewekt. Deze kraakdoos moet gebruikt worden in combinatie met een interface die ultrasone golven in hoorbaar geluid omzet.

#### Opbouw van het instrument/installatie
Om het instrument in te schakelen moet de kraakdoos horizontaal worden gehouden (kwikschakelaar). Een 9 V- blokbatterij moet aan de batterijclip in het doosje worden gehangen. Om te voorkomen dat de batterij leegloopt bij stockage moet het instrumentje dus rechtop bewaard worden.

#### Inscripties
/

#### Staat van het instrument
In werkende staat

#### Historiek van het instrument
/

#### Problematieken
De elektrische schema’s zijn niet aanwezig of tot op heden nog niet in het archief teruggevonden.

#### Media
##### Afbeeldingen
{{< load-photoswipe >}}
{{< gallery dir="/img/Ultrasone_kraakdoos" />}}
