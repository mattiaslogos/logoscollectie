+++
title = "Springbanjo"
description = ""
tags = [ "banjo", "pick-up", "Vel", "veer", "tokkelen"
]
date = "1977-01-01"
dates = "1977"
categories = ["elektroakoestisch"

]
alfabetisch = ["S"
]
menu = "main"
summary = "<a href='/logoscollectie/1977/springbanjo'><img src='/logoscollectie/img/Springbanjo/Springbanjo%20voorzijde-thumb.jpg'></a><p>Het natuurvel van deze houten banjo versterkt één metalen veer. De trillingen van de veer worden ook door een pick-up opgepikt. Deze is op de nek tussen de toets en kast gemonteerd en met een signaalkabel verbonden. </p>"
+++

# Springbanjo

![alt text][afb1]
[afb1]: /logoscollectie/img/Springbanjo/Springbanjo%20voorzijde-thumb.jpg "Springbanjo"

**Collectie** 
Stichting Logos

**Titel**
Springbanjo

**Productie**
Gebouwd door Godfried-Willem Raes te Gent

**Datering**
1977

**Afmetingen**
H x B x L: 14x 22 x 71

**Classificatie**
513

**Inventarisnummer**
LOGOS 77.02

#### Beschrijving van het instrument
Zoals vele traditionele snaarinstrumenten bestaat deze springbanjo uit een body een nek. De nek is gemaakt van een houten balk van 6 cm op 4 cm en is 46 cm lang. Hij versmalt naar boven toe waar hij afgerond is. De veer (afkomstig van een oud gordijn) is bovenaan met een vijs vast gemaakt. Op de nek is een houten zwart geverfde spie gelijmd die als toets fungeert. De nek is met epoxy (tweecomponentenlijm) tegen de body gelijmd. De body is gemaakt van een 10 houten latjes die in verstek aan elkaar zijn gelijmd en zo een trommeltje vormen van 11 cm hoog met een doorsnede van ongeveer 20 cm. Binnenin is het trommeltje op drie plaatsen hersteld met een houten latje. Over Het trommeltje is een natuurvel gespannen dat rondom met kleine nageltjes wordt vastgehouden. De veer loopt over een verplaatsbare brug (een ijzeren handvat van een lade of kist). De veer zit onderaan met een bout aan een pin vast. Op de pin stond oorspronkelijk een dopje of pootje dat verloren is gegaan. Tegen de body op de nek staat een magnetische pick-up. De hoefijzermagneet met daarover twee kleine spoelen is afkomstig uit een hoog-ohmige morse koptelefoon. Deze is op een klein aluminium profiel gelijmd dat op zijn beurt met twee vijsjes aan de nek is bevestigd. De twee spoelen staan in serie geschakeld en het begin en einde ervan zijn via een klein stukje printplaat aan de kabel verbonden. De kabel van ongeveer 1,6 meter lang heeft een ader en een schild die respectievelijk met de tip en de sleeve van een mannelijke mono-jack (6,3 cm, TS) zijn verbonden.    

#### Speelwijze, repertoire en inzet in producties
De springbanjo werd gebruikt in producties van de Logos Werkgroep en als improvisatie-instrument. De veer werd met de handen en/of met andere voorwerpen bespeeld. De veer kon tegen de toets worden geduwd en de brug kon worden verplaatst. De springbanjo kan zowel akoestisch als versterkt worden bespeeld. 

#### Opbouw van het instrument/installatie
De mannelijke mono-jack van het instrument moet is een versterker worden geplugd. 

#### Inscripties
me fecit Godfried-Willem Raes 1977

#### Staat van het instrument
In werkende staat

#### Historiek van het instrument
Op de schroefdraad van de pin die onderaan uitsteekt zat oorspronkelijk een dopje zodat het instrument een pootje had. Dat is verloren gegaan. Binnenin in het trommeltje zijn drie barsten hersteld met behulp van een tegen gelijmd houten latje. Wanneer deze zijn aangebracht is niet bekend.

#### Problematieken
Omdat de magneet door de tijd in kracht is afgenomen is ook het signaal minder krachtig geworden. Het vel heeft door de jaren zijn spanning verloren en staat anno 2019 niet meer strak gespannen.

#### Media
{{< load-photoswipe >}}
{{< gallery dir="/img/Springbanjo" />}}
