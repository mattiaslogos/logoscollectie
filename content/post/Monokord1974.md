+++
title = "Monokord"
description = ""
tags = [ "contactmicrofoon", "snaar", "slaan", "strijken", "tokkelen"
]
date = "1974-01-01"
dates = "1974"
categories = ["elektroakoestisch"
]
alfabetisch = ["M"
]
menu = "main"
summary = "<a href='/logoscollectie/1974/monokord1974'><img src='/logoscollectie/img/Monokord1974/Monokord%20voorzijde-thumb.jpg'></a>Dit monochord heeft een mensuur van 80 cm. Onder de brug is een drukmicrofoon geplaatst die met een signaalkabel is verbonden."
+++


# Monokord

![alt text][afb1]
[afb1]: /logoscollectie/img/Monokord1974/Monokord%20voorzijde-thumb.jpg "Monokord"

**Collectie** 
Stichting Logos

**Titel**
Monokord

**Productie**
Gebouwd door Godfried-Willem Raes te Gent

**Datering**
1974

**Afmetingen**
H x B x L: 7,2 x 9 x 100

**Classificatie**
513

**Inventarisnummer**
LOGOS 74.05

#### Beschrijving van het instrument
Het monokord is op de toets na gebouwd uit triplexplaat van 1,2 cm. Op de basis (9 x 100 cm) zijn twee verticale repen triplex (3cm) gelijmd. Waarop terug een horizontaal plaatje van 5 cm breed is bevestigd. De gleuf waartussen de stemmechaniek (een afgezaagde stemschroef van een klassieke gitaarmechaniek) is gemonteerd, is versmald met een kort reepje triplexplaat. De massief houten toets is van 68,5 cm lang, 3 cm breed en 0,8 cm hoog. De stalen gitaarsnaar (0,7mm, gewikkeld en geslepen) wordt aan de brugzijde vastgehouden door een witte brugpin (afkomstig van een gitaar). De mensuurlengte is 80 cm. Zowel het kammetje als het brugje is gemaakt uit hout waarop een smal stukje been is gekleefd. Het kammetje is stuk. Onder de losse brug is een piezoplaatje met een doorsnede van 2,8 cm gelijmd. De piezo is verbonden met een afgeschermde audiokabel die via een gat in de zijkant naar een mannelijke stereo-jack loopt. Deze was stuk en is met lijm hersteld. Via de open holte aan de korte zijde aan de brugkant zien we dat de kabel binnenin is vastgelijmd. Naast het de plaats waar de kabel uit de zijkant komt staat let woord “logos” gebrandmerkt. Op de toets staan sporen van potloodstrepen.

#### Speelwijze, repertoire en inzet in producties
Het monochord werd plat op een tafel of de schoot gelegd. De snaar werd met de vinger, een plectrum, een boog of een stokje tot trillen gebracht. Door de snaar tegen de toets te duwen of een vinger licht op de snaar te leggen kan de toonhoogte gewijzigd worden. Afhankelijk van het stuk kon de snaar worden herstemd. Het monochord werd door de tijd met verschillende snaren van verschillende diktes besnaard. Dit monochord werd gebruikt als didactisch materiaal in de lessen die Godfried-Willem Raes aan het conservatorium gaf.

#### Opbouw van het instrument/installatie
Het monochord wordt via de stereojack op een versterker aangesloten. Vermoedelijk is de stereo-jack eigenlijk als mono-jack geschakeld. Hier is namelijk geen sprake van een stereo- of gebalanceerd signaal.

#### Inscripties
logos

#### Staat van het instrument
In werkende staat. De signaal- ruisverhouding is niet goed.

#### Historiek van het instrument
/

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/img/Monokord1974" />}}
