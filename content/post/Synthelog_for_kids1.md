+++
title = "Synthelog for kids 1"
description = ""
tags = [
"synthelog", "vormingswerk", "SN76495/SN94281", "oscillator", "ingebouwde-versterker", "synthesizer"
]
date = "1984-01-01"
dates = "1984"
categories = [ "elektronisch"
]
alfabetisch = ["S"
]
menu = "main"
summary = "<a href='/logoscollectie/1984/synthelog_for_kids1'><img src='/logoscollectie/img/Synthelog_for_kids1/Synthelog%20for%20kids%201%20bovenkant-thumb.jpg'></a><p>Deze synthelog is specifiek gebouwd voor vormingswerk. Kinderen kunnen met de schakelaars en potmeters intuïtief op zoek gaan naar interessante klanken en tonen.</p>"
+++

# Synthelog for kids 1

![alt text][afb1]
[afb1]: /logoscollectie/img/Synthelog_for_kids1/Synthelog%20for%20kids%201%20bovenkant-thumb.jpg "Synthelog for kids 1"

**Collectie**
Stichting Logos

**Titel**
Synthelog for kids 1

**Productie**
Gebouwd door Godfried-Willem Raes te Gent

**Datering**
1984

**Afmetingen**
H x B x L: 15 x 32,5 x 29,5

**Classificatie**
531.23

#### Beschrijving van het instrument
De synthelog for kids 1 is gebouwd in en op een houten kistje dat appelblauwzeegroen is geverfd. De onderkant is zwart. Op het ronde ongeverfde deeltje op het bovenpaneel zijn gaatjes geboord om het geluid van de luidspreker (8 Ohm) die onder het bovenblad gemonteerd is, hoorbaar te maken. Veder zien we op het bovenpanneel een rij van vier ijzeren tuimelschakelaars en een rij van zes zwarte knoppen. De binnenste vier zijn potentiometers. De rechter en linker knop zijn schakelaars met respectievelijk vijf en zes verschillende standen. Door een gaatje in de rechterzijde komt de stroomkabel die naar de adapter met de voeding loopt (12 V) te voorschijn. 

Door de houtschroefjes los te draaien kunnen we het bovenpaneel van het kistje halen. We zien dat de schakelaars en potentiometers met een kluwen van kabeltjes met een ge-etste pcb (zie bijlage) zijn verbonden. Deze synthelog is gebouwd rond de ic SN94281 (identiek aan de SN76495). De chip werd oorspronkelijk ontwikkeld voor geluiden in videospelletjes, alarmen, flipperkasten en gokautomaten. De schakeling is afgeleid van de demo/test box schakeling uit de datasheet van de chip (zie bijlage). Met de drie rechter schakelaars wordt de (van rechts naar links verbonden pin 15, 14 en 16 van de chip) de mixer bedient. De linker schakelaar dient om de LFO (pin 13) in te schakelen. Op de schakeling zien we een oscillatorschakelingetje met een transistor die op de AUDIO IN (pin 5) is aangesloten. De waarde van de condensatoren op pin 1 en pin 9 zijn (in tegenstelling tot de testschakeling in de datasheet) vast. De waarden van de weerstanden die het VOLUME, NOISE en VCO regelen, worden bepaald door een (bewust) ingewikkelde combinatie van de zwarte schakelaars en potentiometers op het bedieningspaneel.

#### Speelwijze, repertoire en inzet in producties
Door de stekker in het stopcontact te steken wordt de synthelog for kids 1 aangezet. Het instrument is gemaakt voor vormingswerk met kinderen. Het is de bedoeling om het instrument intuïtief te bespelen. Door de schakelaars en potentiometers te bedienen gaat de bespeler op zoek naar interessante geluiden en onderzoekt hij al luisterend wat de knoppen met het geluid doen. Er zijn bewust geen handleidingen, partituren en op opschriften bij de knoppen.

#### Opbouw van het instrument/installatie
/

#### Inscripties
/

#### Staat van het instrument
In werkende staat 

#### Historiek van het instrument
Voor deze synthelog werd dezelfde pcb gebruikt als voor synthelog for kids 2 en de synthelog 6.
Het instrument werd in 2014 nagekeken en voorzien van een nieuwe voeding (12 V adapter). Boven het ronde niet geverfde stukje in het bovenpaneel met gaatjes was oorspronkelijk een ijzeren grille gemonteerd.

#### Problematieken
De chips SN94281 of de SN76495 (beide types zijn identiek) zijn niet meer te krijgen in de handel.

#### Media
##### Afbeeldingen
{{< load-photoswipe >}}
{{< gallery dir="/img/Synthelog_for_kids1" />}}

##### pdf-bestanden
[Datasheet SN76495](/logoscollectie/pdf/Synthelog_for_kids/Datasheet_SN76495.pdf)

[Datasheet SN94281](/logoscollectie/pdf/Synthelog_for_kids/Datasheet_SN94281.pdf)

[PCB synthelog 6](/logoscollectie/pdf/Synthelog_for_kids/PCB_synthelog_6.pdf)

