+++
title = "Soundtracker 2"
description = ""
tags = [ "magneetband+leeskop", "versterking-noodzakelijk"
]
date = "1986-01-01"
dates = "1986"
categories = ["elektroakoestisch", "event"
]
alfabetisch = ["S"
]
menu = "main"
summary = "<a href='/logoscollectie/1986/soundtracker2'><img src='/logoscollectie/img/Soundtracker_II/Soundtracker%20II%20zijde1-thumb.jpg'></a>Soundtracker 2 is de opvolger van soundtracker I. Beiden werden voor de uitvoering van het project klankspoor ontworpen en vervullen dezelfde functie, namelijk het opnemen, afspelen, uitzenden en achterlaten van omgevingsgeluiden op een traject door de stad. Soundtracker 2 biedt meer confort aan de wandelende bespeler. Het zware toestel is namelijk voorzien van een wieltje en moet dus niet meer als een schoudertas worden gedragen."
+++


# Soundtracker 2

![alt text][afb1]
[afb1]: /logoscollectie/img/Soundtracker_II/Soundtracker%20II%20zijde1-thumb.jpg "Soundtracker 2"

**Collectie**
Stichting Logos

**Titel**
Soundtracker 2

**Productie**
Gebouwd door Godfried-Willem Raes te Gent

**Datering**
1986

**Afmetingen**
H x B x L: 42 x 42 x 123

**Classificatie**
523

**Inventarisnummer**
LOGOS 1986.03

#### Beschrijving van het instrument
Sountracker 2 is gemaakt van een stuurwiel (diameter 42 cm) waarop in het midden haaks een metalen buis van 120 cm is gemonteerd. Op het einde van die buis zien we twee wielen. Het grotere ijzeren wiel (diameter 26 cm) met volle rubberen band dient om de sountracker te laten rijden. Het kleinere volle wieltje (diameter 7 cm) dient om de magneetband over te laten lopen alvorens die naar of in de grond gaat. Over de buis is een metalen vierkante koker geschoven en met verschillende bouten vast gezet. Op deze koker zijn de twee batterijen en de metalen behuizing van de schakelingen bevestigd. Aan de zijkant van de koker hangt het draaimechanisme (afkomstig van een bandopnemer) waarop een spoel kan worden geplaatst. Deze wordt licht geremd met een remband aan een veer. Vlak onder het stuur is met twee beugeltjes een shotgun microfoon op een houder geklikt.

Op de zijkant van de metalen behuizing zien we één volspoor opnamekop en twee weergavekoppen, deze worden omringd door zes ronde geleiders met een wieltje. Deze moeten er voor zorgen dat de magneetband makkelijk en precies langs de koppen kan schuiven. Bovenaan op de smalle kant van de behuizing zien we in volgorde de vrouwelijke monojack ingang van de shotgunmicrofoon (MIKE), de potmeter om de signaal signaalsterkte naar de opnamekop te regelen (REC), de twee potmeters die de signaalsterkte van het uitgangssignaal van de twee afspeelkoppen regelen (PB1 en PB2), de twee vrouwelijke monojack uitgangen (OUT1 en OUT2) en de voedingsconnector (POW) die op de twee in serie geschakelde 9V batterijen (samen 18V) moet worden aangesloten. De elektronische schakelingen vind je in de bijlage.    

#### Speelwijze, repertoire en inzet in producties
Soundtracker 2 is de machine die gemaakt is voor Klankspoor (of Soundtrack), een poëtisch event in de openbare ruimte en dient als opvolger voor de zware Soundtracker 1. 
Er wordt een traject afgelegd door de stad. Met een microfoon worden alle omgevingsgeluiden opgenomen en afgespeeld op het tempo van degene die de soundtracker stuurt. De magneetband wordt achtergelaten en met stickers vastgekleefd op de stoepen en straten. Waar mogelijk (parken) wordt de band ingegraven. Het auditieve resultaat wordt hoorbaar door twee megafoons die op een rugzak waren bevestigd en wordt uigezonden met een FM-zender. Omdat er twee weergavekoppen zijn en de snelheid van de magneetband niet constant is, zal het signaal aan OUT1 en OUT2 een andere modulatie van dezelfde opname zijn. De uitgezonden en versterkte geluiden vallen dus niet samen.
Soundtracker 2 werd gebruikt voor de uitvoering van Soundtrack in 1986 te Leffingen en in 1987 te Amsterdam. 

#### Opbouw van het instrument/installatie
De power wordt ingeschakeld door de plug van de batterijen in de connector te steken. Ook de shotgunmicrofoon moet worden ingeplugd en ook de megafoons en de zender moeten elk op een uitgang worden aangesloten. De magneetband moet via de geleiders eerst over de opnamekop en vervolgens over de afspeelknoppen worden gelegd. Omdat de bespeler met het stuur in de handen de soundtracker op zijn wieltje voortduwt, wordt de magneetband van de spoel over de koppen afgerold. Het publiek hoorde het auditief resultaat door de megafoons of door FM-radio’s die overigens in de nabijheid van de zender geen andere posten zullen kunnen ontvangen (wat in feite illegaal is).  

#### Inscripties
- Soundtracker 2
- Godfried Willem Raes
- Logos 
- Productien: Stichting Logos Kongostraat 35 B-9000 Gent, Belgium
- MIKE
- REC
- PB1
- PB2
- OUT1
- OUT2
- POW

#### Staat van het instrument
Niet getest.

#### Historiek van het instrument
/

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/img/Soundtracker_II" />}}

##### pdf-bestanden
[Elektrisch schema FM zender](/logosfoundation/pdf/Soundtracker_II/Elektrisch_schema_FM_zender.pdf)

[Elektrisch schema soundtracker 2](/logosfoundation/pdf/Soundtracker_II/Elektrisch_schema_soundtracker_2.pdf)
