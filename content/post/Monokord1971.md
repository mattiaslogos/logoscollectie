+++
title = "Monokord"
description = ""
tags = [ "contactmicrofoon", "pick-up", "snaar", "strijken", "slaan", "tokkelen"
]
date = "1971-01-01"
dates = "1971"
categories = ["elektroakoestisch"

]
alfabetisch = ["M"
]
menu = "main"
summary = "<a href='/logoscollectie/1971/monokord'><img src='/logoscollectie/img/Monokord1971/Monokord%20voorzijde-thumb.jpg'></a><p>Dit houten monochord met korte hals kan zowel met een magnetische pick-up als met twee drukmicrofoontjes die zich onder de brug bevinden, worden versterkt.</p>"
+++


# Monokord

![alt text][afb1]
[afb1]: /logoscollectie/img/Monokord1971/Monokord%20voorzijde-thumb.jpg "Monokord"

**Collectie** 
Stichting Logos

**Titel**
Monokord

**Productie**
Gebouwd door Godfried-Willem Raes te Gent

**Datering**
1971
(Godfried dateert de monochorden vanaf 1969-1971 op website. Eerste monokord dateert zeker van na december 1970 (Moniek Darge was al samen met Godfried toen het werd gebouwd). Dit exemplaar is niet het eerste en dateert dus van nadien. We dateren 1971)

**Afmetingen**
H x B x L: 8 x 12 x 142

**Classificatie**
513

**Inventarisnummer**
LOGOS 71.02

#### Beschrijving van het instrument
Het monokord heeft een korte nek van 22 cm. Bovenaan de nek is een inkeping gemaakt waarin de stemmechaniek (een afgezaagde stemschroef van een klassieke gitaarmechaniek) voor de enige stalen snaar van 0.4mm dik is bevestigd. De nek is aan beide kanten versiert met houtenblokjes afkomstig van een deurlijst. De kast van het monochord is gemaakt van grenen planken van 1,3 cm die tot een balk zijn gelijmd. Op de bovenkant van de balk is een toets gelijmd van 3cm breed en 0,8 cm hoog. De verschillende (Pythagorese )verhoudingen staan met potlood aangegeven (5:6, 4:5, 3:4, 2:3, 3:5, 1:2, 2:5, 1:3, 2:7, 1:4, 1:5, 1:6, 1:7). Voor de kam (12 x 1,4 cm) en de brug (8x 1,5) werden bruggen van mandolines of banjolines gebruikt. Ook het staartstuk waaraan de snaar is bevestigd is afkomstig van een mandoline. De actie is ongeveer 6 mm en de mensuur is 110,5 cm. Onder elk van de twee buitenste pootjes van de brug zijn piezo-plaatjes geplaatst. Deze zijn aangesloten op de linkse vrouwelijke monojack onderaan op de zijkant van het instrument. De rechter vrouwelijke monojack is verbonden met de magnetische pick-up (7,12 kOhm Rdc) die afkomstig is van een elektrische gitaar. Deze is vlakbij de brug en naast het einde van de toets onder de snaar geplaatst. Onder de audio-uitgangen werd met een soldeerbout het woord “logos” gebrandmerkt. 

#### Speelwijze, repertoire en inzet in producties
Het monochord werd plat op een tafel of de schoot gelegd. De snaar werd met de vinger, een plectrum, een boog of een stokje tot trillen gebracht. Door de snaar tegen de toets te duwen of een vinger licht op de snaar te leggen kan de toonhoogte gewijzigd worden. Afhankelijk van het stuk kon de snaar worden herstemd. Het monochord werd door de tijd met verschillende snaren van verschillende diktes besnaard. Doorgaans werd er een dikkere snaar gebruikt dan degene die er momenteel op ligt. Het monochord werd gebruikt in de composities die Werkgroep Logos in de jaren 70 speelden. Vaak waren dat stukken met vrije bezetting. Ook in improvisaties werd dit monokord ingezet.

#### Opbouw van het instrument/installatie
Pick-up en piezo-plaatjes kunnen zowel apart als samen worden versterkt. Met een kabel (monojack) worden de uitgangen op het mengpaneel of de versterker aangesloten. Het uitgangssignaal van de drukmicrofoon is sterker dan het signaal van de pick-up. Mogelijkerwijs is het magnetisme van de pick-up met de tijd afgenomen, waardoor ook het signaal is verzwakt.

#### Inscripties
logos

#### Staat van het instrument
In werkende staat

#### Historiek van het instrument
Het instrument werd in 1976 hersteld. De originele kam en brug werden vervangen door de huidige exemplaren.

#### Problematieken
Pick-up verliest zijn magnetisme door ouderdom. 
Datering. 

#### Media
{{< load-photoswipe >}}
{{< gallery dir="/img/Monokord1971" />}}