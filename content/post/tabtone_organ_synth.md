+++
title = "Tab-tone organ synth"
description = ""
tags = [ "dubbel-t", "ringmodulator", "oscillator", "aanraakpunten", "synthesizer"
]
date = "1972-01-01"
dates = "1972"
categories = [ "elektronisch"
]
alfabetisch = ["T"
]
menu = "main"
summary = "<a href='/logoscollectie/1972/tabtone_organ_synth'><img src='/logoscollectie/img/Tab-tone_organ_synth/Tab-tone%20organ%20synth%20bovenzijde-thumb.jpg'></a>Deze synthesizer bevat twee modules die klank opwekken, namelijk de tab-tone module (met dubbel-T oscillatoren) en een monofoon orgeltje. Deze modules kunnen al dan niet in combinatie met een extern signaal naar de ingebouwde ringmodulator worden gestuurd."
+++



# Tab-tone organ synth

![alt text][afb1]
[afb1]: /logoscollectie/img/Tab-tone_organ_synth/Tab-tone%20organ%20synth%20bovenzijde-thumb.jpg "Tab-tone organ synth"

**Collectie** 
Stichting Logos

**Titel**
Tab-tone organ synth

**Productie**
Gebouwd door Godfried-Willem Raes te Gent

**Datering**
1972

**Afmetingen**
H x B x L: 9 x 13 x 21,5

**Classificatie**
531.23

**Inventarisnummer**
LOGOS 1972.06

#### Beschrijving van het instrument
De tab-tone organ synth is gebouwd in een plastic behuizing met een metalen bovenplaat. Op de achterzijde staat “WERKGROEP LOGOS” te lezen.
Deze synthesizer bevat twee modules die klank opwekken, namelijk de tap-tone-module en de orgelmodule.

De tap-tone-module bestaat uit vijf dubbel-T-oscillatoren (Twin-T). Deze kunnen worden aangestuurd door de vijf taps onderaan links (ingangen van banaanstekkertjes) op het frontpaneel met de vinger aan te raken. De klankkleur van elke tabs kan worden ingesteld met één van de vijf potmeters die zich boven de taps bevinden. De instelling hiervan is erg kritisch. Als de potmeter te ver wordt opengedraaid, gaat de oscillator ook zonder het aanraken van de tab oscilleren. Op die manier kunnen ook vijf verschillende frequenties worden ingesteld. De grote potmeter in de linker bovenhoek van het frontpaneel bepaalt het volume van deze module. 

Met de twaalf rode momentschakelaartjes bedien je de verschillende toonhoogten van het monofoon orgeltje. De toonhoogten kunnen met behulp van trimpots op de schakeling worden bepaald. De potmeter rechts boven de momentschakelaars heeft invloed op de frequentie van elke schakelaar. Met de potmeter met bijschrift “vol.org” betaal je het volume van het orgeltje. 
Als de tuimelschakelaars naast de volumeknop van de tab-tone-module en naast de frequentieknop van de orgelmodule op “out” staan, wordt de klank van de respectievelijke modules rechtstreeks naar de uitgang gestuurd. Deze bevind zich in de rechterbovenhoek van het frontpaneel (vrouwelijke mono-jack (6,3 cm)). Worden deze tuimelschakelaars op “mod.” geschakeld dan worden -afhankelijk van de stand van de schakelaar “AB-BA”- de signalen van tap- en orgel module respectievelijk naar de A en B of B en A-ingang van de ringmodulator gestuurd (zie schema in bijlage). Het gemoduleerde signaal wordt vervolgens naar de uitgang van het instrument gestuurd. 

Deze synth heeft ook een lijningang. Dat is de vrouwelijk mono-jack links van de DIN-connector voor de 9V voeding (pin-out in bijlage). Afhankelijk van de stand van de tuimelschakelaar onder deze lijningang, wordt het extern geluidssignaal rechtsreeks naar de uitgang of naar ingang B van de ringmodulator gestuurd.
Als we de vier vijsjes bovenaan in de hoeken van de het instrument losmaken, kunnen we het frontpaneel uit de plastic behuizing lichten. De potmeters, schakelaars en connectoren die door het frontpaneel zijn vastgemaakt zijn met kabels verbonden met de schakeling op de gaatjesprint. Aan een van de lange zijden van deze print zien we de 12 trimpotmeters staan waarmee het orgel kan worden gestemd. Naast deze trimpots zien we de “BM 31” module van “Tonal block modules” (zie bijlage) waarvan de zwarte kap werd verwijderd. Naast de orgelmodule zien we ringmodulatorschakeling opgebouwd met twee LT44 transistoren en 4 diodes (schakeling en type transistoren zie bijlage). Aan de andere lange zijde zien we de vijf dubbel-T-oscillatorschakelingen (met transistoren) van de tap-tone-module.    

#### Speelwijze, repertoire en inzet in producties
De tab-tone organ synth werd gebruikt in producties van de Logos Werkgroep. De twaalf tonen van het orgeltje stonden chromatisch gestemd.

#### Opbouw van het instrument/installatie
Het instrument wordt ingeschakeld als de voeding wordt geconnecteerd (pin-out zie bijlage). De vrouwelijk mono-jack van het instrument moet via een kabel met een versterker worden verbonden.  

#### Inscripties
WERKGROEP LOGOS

#### Staat van het instrument
In werkende staat. Orgelmodule staat niet gestemd.

#### Historiek van het instrument
Bij de beschrijven van het instrument (juni 2019) werden twee losgekomen koperdraadjes van de orgelmodule opnieuw op hun juiste plaats vast gesoldeerd.

#### Problematieken
Krakende potmeters door de leeftijd.
Zijn alle aanduidingen op het bedieningspaneel ook inscripties?

#### Media
##### Afbeeldingen
{{< load-photoswipe >}}
{{< gallery dir="/img/Tab-tone_organ_synth" />}}

##### pdf-bestanden
[Blokschema tab-tone organ](/logoscollectie/pdf/Tab-tone_organ_synth/Scan_mini-synth_percussie.pdf)

[Scan mini-synth percussie](/logoscollectie/pdf/Tab-tone_organ_synth/Scan_mini-synth_percussie.pdf)
