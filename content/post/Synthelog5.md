+++
title = "Synthelog 5"
description = ""
tags = [
"synthelog", "SN76477", "aanraakpunten", "lichtweerstand", "contactmicrofoon", "oscillator", "synthesizer"
]
date = "1983-01-01"
dates = "1983"
categories = [ "elektronisch"
]
alfabetisch = ["S"
]
menu = "main"
summary = "<a href='/logoscollectie/1983/synthelog5'><img src='/logoscollectie/img/Synthelog5/Synthelog%205%20bovenkant-thumb.jpg'></a>Synthelog 5 is het prototype van een reeks mini-synthelogs. Naast gewone schakelaars worden er C-pins, lichtweerstanden, en aanraakvlakken gebruikt om de verschillende modules te sturen."
+++

# Synthelog 5

![alt text][afb1]
[afb1]: /logoscollectie/img/Synthelog5/Synthelog%205%20bovenkant-thumb.jpg "Synthelog 5"

**Collectie**
Stichting Logos

**Titel**
Synthelog 5

**Productie**
Gebouwd door Godfried-Willem Raes te Gent

**Datering**
1983

**Afmetingen**
H x B x L: 6 x 8 x 15

**Classificatie**
531.23

**Inventarisnummer**
LOGOS 1983.10

#### Beschrijving van het instrument
Synthelog 5 is gebouwd in een massief houten kistje. De chip SN76477 is het kloppend hart van deze synthesizer. Inzicht in de werking van chip is een pluspunt bij het bespelen van het instrument.

De bediening gebeurt door het schakelen van de schakelaars, het pluggen van (C-)pins en het manipuleren van de lichtweerstanden en aanraakpunten bovenaan op het instrument. De datasheet en de elektronische schakeling vind je in de bijlage.

Het instrument wordt ingeschakeld met de meest rechtse schakelaar in het rijtje van zeven bovenaan op het instrument. De drie schakelaars links -verbonden met de pin 27, 26 en 25- vormen samen de mixer. De combinatie van standen bepalen of we de VCO, LFO, Noise filter of een mix van ervan te horen is (zie datasheet). De twee schakelaars naast de drie schakelaars van de mixer zijn verbonden met pin 1 en 28 van de chip en bepalen op welke geluiden de enveloppe-functie vat heeft (zie datasheet). Hiermee wordt ook de one-shot, de momentschakelaar rechts onderaan op het bedieningspaneel, ingeschakeld. De stand van de schakelaar naast de aan- en uitschakelaar ten slotte betaalt of de VCO intern of via de drie aanrakingspunten wordt aangestuurd.  

Onder de schakelaars zien we zes mini-jackingangen. Via de derde ingang van links (12 ex) kan er extern signaal worden aangesloten. Ook via de mini-jackingang op de linker zijkant kan er via een buffer (zie datasheet en schema) een extern signaal hoorbaar worden gemaakt. De andere vijf mini-jackingangen worden geschakeld met c-pins, een mannelijke jack waartussen de tip en de sleeve een condensator is gesoldeerd. De waardes van deze condensatoren bepalen het bereik van de VCO (17), de attack en decay (ad 8), noise filter (rs 6) en de LFO (21) en de lengte van de one-shot (O.S. 23). De precieze waarde van de decay, ruis, VCO en LFO wordt bepaald door de lichtintensiteit die op de lichtweerstanden met het betreffende bijschrift vallen.

Met de onderste lichtweerstand wordt het volume beïnvloed. 

Op de rechter zijkant van het kistje zien we een piezoplaatje (driver) waarop een haakje is gesoldeerd. Deze is verbonden met de uitgang. Op die manier kunnen veren of snaren worden aangestuurd. Het signaal van hiervan kan op zijn beurt des gewenst terug worden opgepikt (reverb) en gebruikt als extern signaal (feedback).
Aan de achterzijde van het kistje zien we de stereo-uitgang (TRS 6,3 cm).

Onderaan het kistje zien we de schakelingen. Raes gebruikte een pcb van een Velleman-kit (zie bijlage) waarvan hij de schakeling volledig herwerkte. Bovenaan zien we een gaatjesprint (1,5 cm en 6,5 cm) met de driverschakeling van de piezo. Onderaan is een uitsparing voorzien voor de voeding, namelijk twee blokbatterijen die parallel geschakeld zijn.        

#### Speelwijze, repertoire en inzet in producties
Deze synthesizer werd sporadisch gebruikt voor improvisaties en bij vormingswerg. Specifieke stukken werden er niet voor geschreven.

#### Opbouw van het instrument/installatie
Het instrument wordt met de schakelaar in de rechter bovenhoek aangezet (on off). Met een stereokabel wordt hij op een versterker of mengpaneel aangesloten. 

#### Inscripties
- 1 0
- On off
- 17 VCO
- 23 O.S.
- 12 EX
- 8 AD
- 6 RS 
- 21 LFO
- Decay
- Ruis
- Lfo
- VCO
- 9

#### Staat van het instrument
Niet in werkende staat. Het schuifplaatje waarmee het kistje onderaan werd afgedekt ontbreekt.

#### Historiek van het instrument
Synthelog 5 is het prototype van de reeks kleine synthelogs die later door Logos werden gebouwd en op beperkte schaal verkocht, namelijk de mini synthelog en synthelog VI. Beide laatsten werden ook in bouwpakketten aangeboden. 

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/img/Synthelog5" />}}

##### pdf-bestanden
[Datasheet SN76477](/logoscollectie/pdf/Synthelog5/Datasheet_SN76477.pdf)

[Elektronische schakeling synthelog 5](/logoscollectie/pdf/Synthelog5/Elektronische_schakeling_synthelog_5.pdf)

[Scan synthelog 5](/logoscollectie/pdf/Synthelog2/Scan_synthelog_5.pdf)
