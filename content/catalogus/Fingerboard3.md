+++
title = "Fingerboard 3"
description = ""
tags = [ "veer", "versterking-noodzakelijk", "contactmicrofoon", "gongveer", "slaan", "strijken", "tokkelen"
]
date = "1975-01-01"
dates = "1975"
categories = ["elektroakoestisch"
]
alfabetisch = ["F"
]
menu = "main"
summary = "<a href='/logoscollectie/catalogus/1975/fingerboard3'><img src='/logoscollectie/catalogus/img/Fingerboard3/Fingerboard3%20bovenkant-thumb.jpg'></a>De veren en staven van deze fingerbox worden met de handen bespeeld. Met de grote bakelieten schakelaar zet je de voorversterker van drukmicrofoon die onder het bovenblad is bevestigd, aan."
+++


# Fingerboard 3

![alt text][afb1]
[afb1]: /logoscollectie/catalogus/img/Fingerboard3/Fingerboard3%20bovenkant-thumb.jpg "Fingerboard 3"

**Collectie** 
Stichting Logos

**Titel**
Fingerboard 3

**Productie**
Gebouwd door Godfried-Willem Raes te Gent

**Datering**
1975

**Afmetingen**
H x B x L: 71,5 x 29,5 x 25,5

**Classificatie**
Categorie 511 en 513

**Inventarisnummer**
LOGOS 75.10

#### Beschrijving van het instrument
Fingerboard 3, een experimenteel elektromechanisch instrument, is gebouwd op een vierkant kistje met een zijde van 25,5 cm en een hoogte van 7 cm. Op de voorzijde is een grote zwarte bakelieten schakelaar gemonteerd en op de achterzijde zijn twee fijne houten latjes gevezen. Als deze naar buiten worden gedraaid, fungeren ze al pootjes. De bespeler kan het bovenblad van het instrument op die manier onder een gewenste hoek plaatsen. Zowel de drie gaatjes in de voor- en achterzijde van het kistje als de twee gevezen latjes verraden dat het kistje afkomstig is van een uitklapbare naaikist.

Op het bovenblad zijn metalen voorwerpen gemonteerd die met de vingers tot klinken kunnen worden gebracht. Rechts bovenaan zien we een kalimba (duimpiano). Zeven fijne ijzeren staafjes van verschillende lengte en een oud zaagblaadje worden er tussen twee bamboestokjes gekneld. Het zaagbladje en de staafjes zijn op de rand vastgelijmd. De stokjes zijn met een ijzerdraad door het bovenblad vast gemaakt. Ook de grote rechtopstaande veer van ongeveer 16 cm is met lijm en een ijzerdraadje bevestigd. Naast de veer bevindt zich de vrouwelijk monojack (6,3 cm, TS). In de linkerbovenhoek van het bovenblad zien we achter de gongveer (rondgong) die afkomstig is van een klok, een lange rechtopstaande staaf (65 cm). Deze wordt vastgehouden door de twee vijsjes van het houdertje. Vooraan op het bovenblad zijn vier horizontale veren met een verschillende diameter tussen dunne rechtopstaande boutjes gespannen. Er ontbreken twee veren. Achter een kleinere rechtopstaande veer (3 cm) zien we een houdertje waarin een horizontaal liggend staafje kan worden gemonteerd. Achter de voorrand staat in potlood “fingerboard nr 3” te lezen.

Aan de onderzijde van het bovenblad zien we (naast de vrouwelijke telefoonplug en vijsjes, ijzerdraadjes en boutjes waarmee de klankvoorwerpen zijn gemonteerd) dat er een elektretmicrofoontje en een piëzoplaatje is gelijmd. De elektretmicrofoon is niet in gebruik maar doet hier uitsluitend dienst als soldeer punt van twee draadjes die naar de schakelaar en het printplaatje leiden. De op de zijkant gelijmde printplaat met de voorversterkerschakeling rond een TLO71 opamp, is verbonden met de met de piëzo, de batterij (in een houder op de zijkant gemonteerd) en de uitgang zoals aangegeven in het bijgevoegde elektrische schema. Onder de printplaat staat “logos 1975 – Raes (1980 rev.)” geschreven. 

#### Werking van het instrument
De trillingen van de klankobjecten worden via het bovenblad door de drukmicrofoon (piëzoplaatje) in een elektrisch signaal omgezet. Dit signaal wordt via de voorversterker naar de uitgang geleid. 

#### Speelwijze, repertoire en inzet in producties
De klankobjecten van het fingerboard worden - zoals de naam het zegt - vooral met de vingers bespeeld, al kunnen er ook strijkstokken of andere voorwerpen worden gebruikt.  

#### Opbouw van het instrument/installatie
Door de schakelaar naar links (wijzerzin) te draaien zet je het instrument aan. De 9 volt blokbatterij loopt leeg als de schakelaar na het bespelen niet wordt uitgeschakeld. De bespeler kan met behulp van de pootjes achteraan de speelstand (hoek bovenblad) bepalen.

#### Inscripties
- Fingerboard nr 3
- logos 1975 – Raes (1980 rev.)

#### Staat van het instrument
In werkende staat, Er ontbreken 2 veren en de klankstaaf die normaal gezien horizontaal in het houdertje wordt gemonteerd. 

#### Historiek van het instrument
Het instrument werd in 1980 herzien. De functie van de elektretmicrofoon werd vervangen door het piëzoplaatje. Hierdoor moest ook de elektrische schakeling worden aangepast. In 2019 werd de rechtopstaande staaf vervangen. Deze was namelijk verloren gegaan. 

#### Problematieken
Geen 

#### Media
{{< load-photoswipe >}}
{{< gallery dir="/catalogus/img/Fingerboard3/" />}}
